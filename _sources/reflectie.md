# Peer feedback

Op 19 juni 2023 heeft ons team E3 een peer feedbacksessie gehouden met groep E4. Tijdens deze sessie presenteerde één groep per keer het werk dat in de afgelopen drie weken is gedaan; de TA was daarbij erg blij dat we al in Jupyter Notebook werken, wat de reproduceerbaarheid en interactieve mogelijkheden van onze analyses ten goede komt. Vervolgens gaf de andere groep samen met de TA feedback op zowel de sterke punten als de mogelijke verbeterpunten.

De belangrijkste complimenten die wij kregen, waren dat ons verhaal goed opgebouwd was en dat de gekozen visualisaties duidelijk waren. Groep E4 en de TA deden ons de suggestie om verschillende soorten visualisaties te gebruiken om ons verhaal levendiger te maken, zodat de presentatie als één doorlopend geheel overkomt en niet uit losse onderdelen bestaat. Daarbij werd geadviseerd om logische en relevante landen te kiezen die goed bij ons thema passen en om interactieve elementen toe te voegen, zoals een dropdownmenu, om de visualisaties te verbeteren.

De feedback die wij aan groep E4 hebben gegeven toonde aan dat we als groep over het algemeen sterk en goed uitgewerkt werk leverden, al gaven we aan dat één van hun visualisaties iets overzichtelijker gepresenteerd zou kunnen worden.

Als team hebben we besloten om met de ontvangen feedback aan de slag te gaan. Direct na de feedbacksessie hebben we dan ook gewerkt aan het verwerken van deze punten in onze presentatie.

## Zelfreflectie

Als we dit project opnieuw zouden doen, zouden we eerder zijn begonnen met het maken van de visualisaties. Dat kostte uiteindelijk meer tijd dan we hadden gedacht, waardoor we minder tijd overhielden om de teksten goed uit te werken. Door eerder te beginnen hadden we meer ruimte gehad om rustig aan ons deel te werken en alles beter op elkaar af te stemmen.

We hadden de eerste versie van de tekst ook beter moeten lezen. Omdat we dat pas laat echt goed deden, kwamen we erachter dat er veel niet helemaal klopte of niet goed aansloot. Daardoor moesten we bijna helemaal opnieuw beginnen, wat zonde was van de tijd.

Daarnaast zouden we, als er meer tijd was geweest, dieper zijn ingegaan op de verschillen tussen landen en hoe die invloed hebben op de relatie tussen economie en uitstoot. Ook hadden we dan beter kunnen afstemmen met de rest van de groep zodat de teksten beter bij elkaar zouden passen.

Al met al hebben we geleerd hoe belangrijk het is om goed te plannen, op tijd te beginnen en vaker samen te checken of alles nog logisch in elkaar zit.

