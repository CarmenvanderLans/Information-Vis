# Introductie
## CO₂-uitstoot van de landbouwsector

Landbouw is van essentieel belang voor de mens. Het voorziet ons van voedsel, grondstoffen en werkgelegenheid. Tegelijkertijd ligt de landbouwsector steeds vaker onder een vergrootglas, denk aan de actuele discussies rond boeren in Nederland. Dat is niet zonder reden. De landbouwsector is namelijk verantwoordelijk voor een groot deel van de wereldwijde CO₂-uitstoot (Food and Agriculture Organization, 2020).

Duurzamere landbouw is daarom erg belangrijk om deze CO₂-uitstoot te verlagen. Sommige landen doen het op dat vlak beter dan andere, waardoor wij ons afvroegen: waarom stoten sommige landen meer uit dan andere? De verschillen in uitstoot zijn niet alleen te verklaren door de schaal van de productie. Ook beleidskeuzes, economische omstandigheden en geografische factoren spelen een rol.

In dit dataverhaal gaan we de factoren die de verschillen in CO₂-uitstoot van de landbouwsector tussen landen onderzoeken en proberen te verklaren. We benaderen dit vanuit drie perspectieven:



## Perspectief 1  
*Verschillen in milieubeleid leiden tot verschillen in de CO₂-uitstoot van de landbouwsector.*

- **Argument 1:**  
  Landen met streng milieubeleid en hogere EPI-scores hebben doorgaans een lagere CO₂-uitstoot per geproduceerde eenheid landbouwproduct.
- **Argument 2:**  
  Landen die duurzaamheid belonen via subsidies stoten minder CO₂ uit.


## Perspectief 2  
*Economische welvaart en productiviteit beïnvloeden CO₂-uitstoot.*

- **Argument:**  
  Rijkere landen investeren vaker in efficiënte, emissiearme technologieën. Tegelijkertijd kan hogere productie ook tot hogere totale CO₂-uitstoot leiden.


## Perspectief 3  
*Geografische ligging beïnvloedt CO₂-uitstoot van de landbouwsector.*

- **Argument:**  
  Klimaat, bodemkwaliteit en beschikbare landbouwgrond spelen een rol. Tropische landen stoten bijvoorbeeld vaak meer CO₂ uit per hectare vanwege andere gewassen en productiemethoden.



In de volgende secties introduceren we de gebruikte datasets en presenteren we visualisaties die elk perspectief onderbouwen. Het doel is om inzicht te krijgen in hoe verschillende factoren samenhangen met landbouwemissies en welke lessen hieruit te trekken zijn voor duurzamer beleid.


## Auteurs

- Carmen van der Lans  
- Jette Walvis  
- Sarah Schaefers  
- Nur Shidai  
