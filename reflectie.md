# Peer feedback

Op 22 juni 2023 heeft ons team E3 een peer feedbacksessie gehouden met groep E4. Tijdens deze sessie presenteerde één groep per keer het werk dat in de afgelopen drie weken is gedaan. Vervolgens gaf de andere groep samen met de TA feedback op zowel de sterke punten als de mogelijke verbeterpunten.

De belangrijkste complimenten die wij kregen, waren dat ons verhaal goed opgebouwd was en dat de gekozen visualisaties duidelijk waren. De TA en groep E4 gaven echter ook enkele nuttige suggesties om onze presentatie verder te verbeteren.

Hieronder staat een overzicht van de ontvangen feedback van groep E4 en de TA:

* Maak gebruik van verschillende soorten visualisaties om het verhaal levendiger te maken
* Zorg dat het een lopend verhaal vormt en geen losse onderdelen zijn
* Kies logische en relevante landen die goed bij het thema passen
* Verbeter de visualisaties door interactieve elementen toe te voegen, zoals een dropdownmenu

De feedback die wij aan groep E4 hebben gegeven:

* We vonden het over het algemeen een sterk en goed uitgewerkt groepje
* Eén opmerking was dat één van de visualisaties mogelijk iets overzichtelijker gepresenteerd kon worden

Als team hebben we besloten om met de ontvangen feedback aan de slag te gaan. Direct na de feedbacksessie hebben we dan ook gewerkt aan het verwerken van deze punten in onze presentatie.